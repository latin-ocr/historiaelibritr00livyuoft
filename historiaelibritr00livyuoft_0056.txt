38 T. nvn.

ardentem in flumen conjicerent; ventoque juvante ac·
censa ligna, et pleraque in ratibus ³⁶, impacta subliciS,
quum haererent, pontem³⁷ incendunt. Ea quoque res in
pugna terrorem attulit Sabinis, et fusis³⁸ eadem fugam
impediit3 multique mortales, quum hostem effugissent,
in flumine ipso periere; quorum fluitantia arma ad urbem
cognita in Tiberi, prius pene quam nunciari posset, insig-
nem victoriam fecere³⁹. Eo praelio praecipua equitum
’ gloria fuit. Utrinque ab cornibus positos, quum jam pel-
leretur media peditum suorum acies, ita incucurrisse ab
lateribus ferunt, ut non sisterent modo Sabinas legiones,
ferociter instantes cedentibus, sed subito in fugam aver-
terent. Montes effuso cursu Sabim· petebant, et pauci
tenuere⁴⁰ ; maxima pars, ut ante dictum est, ab equitibus
in fiumen acti sunt. Tarquinius, instandum perterritis
ratus, praeda captivisque Romam missis, spoliis hostium
(votum id Vulcano*u erat) ingenti cumulo accensiS, pergit
porro in agrum Sabinum exercitum inducere3 et, quan-
quam male gesta res erat, nec gesturos melius sperare
poterant, tamen, quia consulendi res non dabat spatium,
iere, obviam Sabini tumultuario milite; iterumque ibi
fusi, perditis jam prope rebus, pacem petiere. ⁴

XXXVIII. Collatia‘ffl, et quicquid circa Collatiam agri
erat, Sabinis ademptum. Egerius (fratris hic filius erat
regis) Collatiae in praesidio relictus; deditosque CoHatinos
ita accipio, eamque deditionis formulam esse. Rex inter-
rogavit: “ Estisne vos legati oratoresque, missi a populo
“ Collatino, ut vos populumque Collatinum dederetis?
“ Sumus. Estne populus Collatinus in sua potestate ΒΤ
“ Est. Deditisne vos populumque Collatinum, urbem,
“ agros, aquam, terminos, delubra, utensilia⁴⁵‚ divina
“ humanaque omnia, in meam populique Romani ditio-
“ nem? Dedimus. At ego recipio.'' Bello Sabino
perfecto, Tarquinius triumphans⁴⁵ Romam rediit. Inde
priscis Latinis bellum fecit ; ubi nusquam ad universae rei
dimicationem ventum est. Ad singula oppida circumfe-
rendo arma, omne nomen Latinum domuit. Corniculum,
Ficulea vetus, Cameria, Crustumerium, Ameriola, Me-
dullia, Nomentum, haec de priscis Latinis, aut qui ad
Latinos defecerant, capta oppida. Pax deinde est facta.
Majore ind? animo pacis opera inchoata, quam quanta

