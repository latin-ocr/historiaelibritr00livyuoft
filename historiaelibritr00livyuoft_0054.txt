36 T. Lrvn.

adjuvabat3 donec in regiam quoque de eo fama perlata
est, notitiamque eam¹8 brevi, apud regem liberaliter dex-
tre‘que obeundo officia, in familiaris amicitiae adduxerat
jura, ut publicis pariter ac privatis consiliis bello domique
interesset: et, per omnia expertus¹⁹‚ postremo tutor etiam
liberis regis testamento institueretur.

XXXV. Regnavit Ancus annos quatuor et viginti, cuili-
bet superiorum regum belli pacisque et artibus et gloria
par. J am filii prope puberem aetatem erant. Εὸ magis
Tarquinius instare, ut quam primum comitia regi creando
fierent. Quibus indictis, sub tempus pueros venatum
ablegavit²⁰ ; isque primus et petisse ambitiose regnum, et
orationem dicitur habuisse ad conciliandos plebis animos
compositam3 quumffi, “ se non rem novam petere, quippe
“ qui non primus, quod quisquam indignari mirarive
“ posset, sed tertius Romae peregrinus regnum affectet:
“ et Tatium non ex peregrino solum, sed etiam ex hoste,
“ regem factum z et Numam, ignarum urbis, non peten-
“ tem, in regnum ultro ²² accitum. Se, ex quo sui potens ²³
“ fuerit, Romam cu'm conjuge ac fortunis omnibus com-
“ migrasse. Majorem partem aetatis ejus, qua⁴ civilibus
“ officiis fungantur homines, Romae se, quam in vetere
“ patria, vixisse. Domi militiaeque, sub haud poenitendo
“ magistro, ipso Anco rege, Romana se jura, Romanos
“ ritus, didicisse. Obsequio et observantia in regem cum
“ omnibuS, benignitate erga alios cum rege ipso, certasse?
Haec eum haud falsa memorantem ingenti consensu po-
pulus Romanus regnare jussit. Ergo virum, cetera egre-
gium, secuta, quam in petendo habuerat, etiam regnantem
ambitio est; nec minus regni sui firmandi, quam augendae
reipublicae, memor, centum in Patres legit, qui deinde
minorum gentium²⁴ sunt appellati ι factio haud dubia
regis-²⁵, cujus beneficio in curiam venerant. Bellum pri-
mum cum Latinis gessit, et oppidum ibi Apiolas vi cepit;
praedaque inde majore, quarn quanta belli fama fuerat26,
revecta, ludos opulentius instructiusque, quam priores
reges, fecit. Tum primum circo, qui nunc maximus di-
citur, designatus locus est. Loca dixisaPatribus equitibus-
que, ubi spectacula& sibi quisque facerent 3 fori appellati.
Spectavere²⁸ furcis duodenos ab terra spectacula alta susr
tinentibus pedes. Ludicrum fuit equi pugilesque, ex

