mmm 1. e. xxxw. 35

fuerat. Damarati Corinthii filius erat3 qui, ob sedi-
tiones domo profugus, quum Tarquiniis forte consedis-
set, uxore ubi ducta, duos filios genuit. Nomina his
Lucumo atque Aruns fuerunt. Lucumo superfuit patri,
bonorum omnium haeres. Aruns prior quam pater mo-
ritur, uxore gravida relicta. Nec diu manet superstes
filio pater3 qui quum, ignorans nurum ventrem ferre ⁷,
immemor in testando nepotis decessisset, puer0, post avi
mortem in nullam sortem bonorum nato, ab inopia
Egerio inditum nomen. Lucumoni contra, omnium
haeredi bonorum, quum divitiae jam animos facerent⁸‚
auxit ducta in matrimonium Tanaquil, summo loco nata,
et quae haud facile iis 9, in quibus nata erat, humiliora
sineret, Ea, quum illi nupsisset, spernentibus Etruscis
Lucumonem exsule advena ortum, ferre indignitatem
non potuit3 oblitaque ingenitae erga patriam caritatis,
dummodo virum honoratum videret, consilium migrandi
ab Tarquiniis cepit. Roma est ad id potissimum visa.
“ In novo populo9‘, ubi omnis repentina atque ex virtute
“ nobilitas sit, futurum locum forti ac strenuo viro: reg—
“ nasse Tatium Sabinum : arcessitum in regnum Numam
“ a Curibus ι et Ancum Sabina matre10 ortum, nobilem-
“ que una imaginess Numae, esse.'’ Facile persuadet, ut
cupido honorum ²2, et cui Tarquinii materna tantum
patria esset. Sublatis itaque rebus, commigrant Romam.
Ad J aniculum forte ventum erat. Ibi ei, carpento sedenti
cum uxore, aquila, suspensis demissa leniter alis, pileum
aufert3 superque carpentum cum magno clangore voli-
tans, rursus, velut ministerio¹³ divinitus missa, capiti apte
reponit. Inde sublimis abiit. Accepisse id augurium
laeta dicitur Tanaquil, perita, ut vulgo Etrusci, coeles-
tium prodigiorum mulier. Excelsa et alta¹4 sperare com-
plexa virum jubet : “eam alitem¹⁵‚ ea regione coeli, et ejus
“ dei nunciam venisse3 circa summum culmen hominis
“ auspicium fecisse ; levasse humano superpositum capiti
“ decus ¹⁶, ut divinitus eidem redderet.'' Has spes cogita-
tionesque secum portantes, urbem ingressi sunt3 domi-
cilioque ibi comparato, L. Tarquinium [Priscum] edidere
nomenm. Romanis conspicuum eum novitas divitiaeque
faciebant: et ipse fortunam, benigno alloquio, comitate
invitandi, beneficiis que, quos poterat, sibi conciliando,

