mnan 1. c. v111. 9

Dextra Hercules data, “ accipere se omen, impleturum-
“ (133 fata, ara condita atque dicata,'’ ait¹. Ibi tum pri-
mum, bove eximia² capta de grege, sacrum Herculi,
adhibitis ad ministerium dapemque Potitiis3 ac Pinariis,
quae tum familiae maxime inclytae ea loca incolebant,
factum. Forte ita evenit, ut Potitii ad tempus praesto
essent, iisque exta apponerentur3 Pinarii, extis adesis,
ad ceteram venirent dapem. Inde institutum mansit,
donec Pinarium genus fuit, ne extis sollennium vesce-
rentur. Potitii, ab Evandro edocti, antistites⁴ sacri ejus
per multas aetates fuerunt : donec, tradito servis⁵ publicis
sollenni familiae ministerio, genus omne Potitiorum in-
teriit. Haec tum sacra Romulus una ex omnibus pere-
grina suscepit, jam tum immortalitatis virtute partae, ad
quam eum sua fata ducebant, fautor.

VIII. Rebus divinis rite perpetratis, vocataque ad
concilium multitudine, quae coalescere in populi unius
corpus nulla re, praeterquam legibus, poterat, jura dedit6 3
(1333 113 sancta generi hominum agresti fore ratus, si se
ipse venerabilem insignibus imperii fecisset, quum cetero
habitu se augustiorem, tum maxime lictoribus⁷ duodecim
sumptis, fecit. Alii ab numero avium, quae augurio
regnum portenderant, eum secutum numerum putant;
me haud poenitet eorum sententiae 3553, quibus et ap-
paritores hoc genus⁸ ab Etruscis finitimis, unde sella
curulis9, unde toga praetexta, sumpta est, numerum
quoque ipsum ductum placet 3 et ita habuisse Etruscos,
quod, ex duodecim populis communiter creato rege, sin-
gulos singuli populi lictores dederint. Crescebat in-
terim urbS, munitionibus alia atque alia appetendo loca,
quum in spem magis futurae multitudinis, quam ad id
quod tum 110111111311110 erat, munirent. Deinde, ne vana
magnitudo esset, adjiciendae multitudinis causa, vetere
consilio condentium urbes, qui, obscuram atque humilem
conciendo ad se multitudinem, natam ὲ terra sibi prolem
ementiebantur, locum, qui nunc septus descendentibus
inter duos luco-s est, Asylum aperit¹¹. Εὸ ex finitimis
populis turba omnis, sine discrimine liber an servus
esset ¹², avida novarum rerum perfugit ; idque primum ad
coeptam magnitudinem roboris fuit. Quum jam virium
haud poeniteret, consilium deinde viribus ¹³ parat. Centum

B 2

