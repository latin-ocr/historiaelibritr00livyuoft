256 · τ’. nvn.

dimicare non ausi, quemadmodum quieti vallo se tuta-
rentur, pararent‚ postero die Fabius, non permixtam
unam sociorum civiumque, sed trium populorum tres
separatim acieS‚ circa vallum hostium instruxit. Ipse
erat medius cum legionibus Romanis; inde signum·
observare jussit9⁴, ut pariter et socii⁹⁵ rem inciperent,
referrentque pedem, si receptui cecinisset ; equites item
suae cuique parti⁹⁶ post principia collocat. Ita trifariam
adortus castra circumvenit3 et, quum undique instaret,-
non sustinentes impetum Volscos vallo deturbat. Trans·-
gressus inde munitiones, pavidam turbam inclinatamque
in partem unam castris expellit. Inde effuse fugientes
equeS, cui superare vallum haud facile fuerat, quum ad
id spectator pugnae adstitisset, libero campo adeptus,
parte victoriae fruitur territos caedendo. Magna et in
castris et extra munimenta caedes fugientium fuit; sed
praeda major, quia vix arma secum efferre hostis potuit ;
deletusque exercitus foret, ni fugientes sylvae texissent.
XXIII. Dum ad Antium haec geruntur, interim AEqui,
robore juventutis praemisso, arcem Tusculanam impro-
viso nocte capiunt. Reliquo exercitu haud procul moeni-
bus Tusculi considunt, ut distenderent⁹⁷ hostium copias.
Haec celeriter Romam, ab Roma in castra Antium,
perlata, movent Romanos haud secus, quam si Capito-
lium captum nunciaretur3 adeo et recens erat Tuscula—
norum meritum, et similitudo ipsa periculi reposcere
datum auxilium videbatur. Fabius, omissis omnibus,
praedam ex castris raptim Antium convehit. Ibi modico
praesidio relicto, citatum agmen Tusculum rapit-⁰³⁸3 nihil,
praeter arma, et quod cocti⁹⁹ ad manum fuit cibi, ferre
militi licuit. Commeatum ab Roma consul Cornelius
subvehit ; aliquot menses Tusculi bellatum ; parte exer-
citus consul castra AEquorum oppugnabat ; partem Tuscu-
lanis dederat ad arcem recuperandam. V1 nunquam¹ eo
subiri potuit ; fames postremo inde detraxit hostem.
Quo postquam² ventum ad extremum est, inermes nudi-
que omnes sub jugum ab Tusculanis missi. Hos igno-
miniosa fuga domum se recipienteS, Romanus consul in
Algido consecutus ad unum omnes occidit. Victor ad
Columen (id loco nomen est) exercitu relicto³ castra
locat. Et alter consul, postquam moenibus jam Romanis,

