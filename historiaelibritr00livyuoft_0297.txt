LIBER 111. c. L. 279

“creandorum conditionem? ea pudicitiae praemia esse 2⁹³
ceteraque, quae in tali re⁵l muliebris dolor, quo est
moestior imbecillo animo, 6ο magis miserabilia, querenti-
bus subjicit. Virorum et maxime Ι6111152 vox tota
tribuniciae potestatis ac provocationis ad populum ereptae,
publicarumque indignationum, erat.

XLIX. Concitatur multitudo partim atrocitate sceleriS‚
partim spe per occasionem repetendae libertatis, Appius
nunc vocari Icilium, nunc retractantem⁵³ arripi, pos-
tremo, quum locus adeundi apparitoribus non daretur,
ipse, cum agmine patriciorum juvenum per turbam
vadens, in vincula duci, jubet. Jam circa Icilium non
solum multitudo, sed duces quoque multitudinis erant,
L. Valerius et M. Horatius, qui, repulso lictore, “si
“jure ageret, vindicare⁵4 se a privato Icilium’' aiebant ;
“ si vim afferre conaretur, ibi quoque se haud impares
“fora'' Hinc atrox rixa oritur. Valerium Horatiumque
lictor decemviri invadit ; franguntur a multitudine fasces.
In concionem Appius ascendit. Sequuntur Horatius
Valeriusque3 eos concio audit: decemviro obstrepitur.
Jam pro imperio⁵⁵ Valerius discedere a privato lictores
jubebat; quum, fractis animis, Appius, vitae metuens,
in domum se propinquam foro, insciis adversariis, capite
obvoluto, recepit. Sp. Oppius, ut auxilio collegae esset,
in forum ex altera parte irrumpit. Videt imperium vi
victum. Agitatus deinde 601151111556, atque ex omni parte
assentiendo multis auctoribus trepidus, senatum postremo
vocari jussit. Ea reS, quod magnae parti Patrum displi-
cere acta decemvirorum videbantur, spe per senatum
finiendae potestatis ejus multitudinem sedavit. Senatus
nec plebem irritandam censuit, et multo magis provi-
dendum, ne quid Virginii adventus in exercitu motfis
faceret.

L. Itaque missi juniores Patrum in castra, quae tum
in monte Vecilio⁵⁷ erant, nunciant decemviris, “ut omni
ope ab seditione milites contineant ;’' ubi Virginius ma.
jorem, quam reliquerat in urbe, motum excivit. Nam,
praeterquam quod agmine prope quadringentorum homi-
num veniens, qui ab urbe indignitate rei accensi comites
ei se dederant, conspectus est58, strictum etiam telum,
respersusque ipse cruore, tota in se castra convertit-‘³⁹ ; et

